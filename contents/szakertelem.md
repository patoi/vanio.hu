---
title: Szakértelem
desc: A folyamatos fejlődés kötelesség és nem lehetőség
preface: Cégünk emberközpontú. Tudjuk, hogy csak az ember képes megoldani a feladatokat.
author: Pató István <istvan.pato@vanio.com>
date: 2013-05-13 08:53
template: layout.pug
---

### Szakértelem

**A szakértelmet nem megszerezni kell, hanem fenntartani.** Mit jelent ma az, ha valakinek 10 éves lexikális informatikai tudása van? Egy modern környezetben szinte semmit. Egy modern üzleti környezetben az elmúlt 3-4 év lexikális tudása szükséges. Természetesen a tapasztalat fontos tényező, a nem lexikális tudás is jelentősen hozzájárul a sikerhez.

### Emberközpontúság

Az informatikai projektekben emberek vesznek részt. A tervezésnél, fejlesztésnél emberek folyamatos interakciójától függ az eredmény, ezért a kommunikáció létfontosságú a projekt sikere szempontjából. Megbeszéléseket tartunk, azért hogy az emberek **együtt megoldást találjanak, azért hogy mindenki ugyanúgy értse a feladatot és le tudja képezni saját területére.** Ilyen közegben az emberi kapcsolatok és a folyamatos információ áramlás kiemelten kezelendő, ezért megteszünk mindent, hogy a feleslegesen bürokratikus akadályokat lebontsuk. A moduláris fejlesztés lehetővé teszi, hogy 4-6 fős fejlesztési csoportokat alakítsunk ki, így a munka párhuzamosítható, gyorsítható és jelentősen javul a minőség (kevesebb a félreértés).

### Fejlesztési módszerek

Az előzőekhez igazodva választottunk módszert a fejlesztéseinkhez. Sok módszert használunk, amely megkönnyíti az **átláthatóságot, növeli a minőséget és gyorsítja az információ áramlást:**

* kanban módszerek
* lean szemlélet
* wiki használata: központi tudástár
* verziókövető rendszer (git)
* continuous deployment: folyamatos szállítás
* automatikus tesztek
* információ radiátor rendszer

A megfelelő fejlesztési módszerek megfelelő használata (nem túl használata) együttesen eredményezi a **kiegyensúlyozott, fenntartható fejlesztést, aminek eredménye a stresszmentesen elért határidő, alacsonyabb költség és jobb minőség.**
