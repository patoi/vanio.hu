---
title: Szakértelem
desc: A folyamatos fejlődés kötelesség és nem lehetőség
preface: Cégünk emberközpontú. Tudjuk, hogy csak az ember képes megoldani a feladatokat.
author: Pató István <istvan.pato@vanio.com>
date: 2013-05-13 08:53
template: layout.pug
---

### Szakértelem

**A szakértelmet nem csak megszerezni kell, hanem fenntartani és fejleszteni.** Mit jelent ma az, ha valakinek 10 éves lexikális informatikai tudása van? Egy modern környezetben szinte semmit. Egy modern üzleti környezetben az elmúlt 3-4 év lexikális tudása szükséges. Természetesen a tapasztalat fontos tényező, a nem lexikális tudás is alapvető fontosságú a sikerhez.

### Emberközpontúság

Az informatikai projektekben emberek vesznek részt. A tervezésnél, fejlesztésnél emberek folyamatos interakciójától függ az eredmény, ezért a kommunikáció létfontosságú a projekt sikere szempontjából. Megbeszéléseket tartunk, azért hogy az emberek **együtt megoldást találjanak, azért hogy mindenki ugyanúgy értse a feladatot, és le tudja képezni saját szakterületére.** Ilyen közegben az emberi kapcsolatok és a folyamatos információ áramlás kiemelten kezelendő, ezért megteszünk mindent, hogy a feleslegesen bürokratikus akadályokat lebontsuk. Olyan szakértő fejlesztési csoportokat alakítunk ki, amelyek hatékonyabbá teszik az érték teremtést.

### Fejlesztési módszerek

Az előzőekhez igazodva választottunk módszert a fejlesztéseinkhez. Sok technikát használunk, amelyek **javítják az átláthatóságot, a minőséget és gyorsítják az információ áramlást:**

* kanban módszerek
* lean szemlélet
* wiki használata: központi tudástár
* verziókövető rendszer (git)
* continuous deployment: folyamatos szállítás
* automatikus tesztek
* információ radiátor rendszer

A megfelelő fejlesztési módszerek használata – nem túl használata –, együttesen eredményezi a **kiegyensúlyozott, fenntartható** fejlesztést, aminek eredménye a **stresszmentesen elért eredmények.**
